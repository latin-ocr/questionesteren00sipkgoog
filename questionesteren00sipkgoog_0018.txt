ΡΒΑΕΡΑΤΙΟ.

Comicorum latinorum opera digna sunt ipsa per se propter ‘

sermonis puritatem et argumenti artificiosam tractationem,
quorum studio multam operam impendas, sed insuper
pretiosissima sunt, quod graeca comoedia nova unice per illa
cognoscitur. Sive vero quis notionem animo sibi informare
vult de poetarum latinorum praestantia sive de graecorum,
necesse est, ut prius accurate indaget atque discernat, quae
profecta sint a poete graeco quaeve debeantur poetae latino.
Quocirca duas Terentii fabulas mihi sumpsi, Adelphos et
Andriam, in quibus quaererem, quomodo auctor latinus exem·
plar suurn tractasset, minutias, quae primo obtutu futiles
videri possent, non dedignatus

Poeta autem latinus ita in sermonem patrium vertere
poterat fabulam graecam, ut oeconomia et compositione
universe servata pro sententiis proverbiis, locutionibus vitam
graecam unice sapientibus, latina substitueret, nonnumquam
ita, ut soliloquiis longis personam colloquentem insereret, ne
iusto ampliores sermones spectatorum taedium moverent. 1)

illa ratione Luscius Lanuvinus amicique usi esse videntur,
siquidem Terentius in Andriae prologo v, 19—21 incorum
,obscuram diligentiam'' invehitur. Vide ibidem:

Qui quom hunc accusant, Naevium Plautum Ennium

Accusant, quos hic noster auctores habet,

Quorum aemulari exoptat neglegentiam

Potius quam istorum obscuram diligentiam.

1) ef. Don. ad Eun. 112. 23. 1114. 1. ad Andri 1. 27.

 


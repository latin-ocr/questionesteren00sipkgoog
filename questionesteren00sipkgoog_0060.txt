43

dubium essenon potest, quin patris aedes intraverit, ut deos
comprecaretur antequam sponsam arcesseret. V. 899 quoque
eum e paternis aedibus prodeuntem videmus. At hic nos
revocat Daiatzko, Einl. p. 4, ad ν. 940, quern sensu carere
dicit, nisi statuas adulescentem prius cum Sostrata collocutum
esse atque ei promisisse, se nuptiis illius operam daturum
esse. Hoc vero colloquium locum hahere non potest nisi
postquam Micio matrimonium cum Pamphila commendavit,
post u. 712 igitur. Unde concludit Dziatzko apud Menandrum
post 1719 fabulam aliter administratam esse debuisse quarn
apud Terentium.

Non desunt tamen quae Dziatzlronis sententiam amplecti
prohibeant. Fac Aeschinum revera Sostratae aedes iniisse
post v. 712, quis tunc deos comprecatus est? Ut hanc
molestiam effugiat, Dziatzko expungit 1. 706, Donati scholio
fretus, qui huic versu adscripsit: „Hic versus in quibusdam
non invenitur’'. Num igitur Micio ipse hoc comprecandi
munere functus est, postquam abiit? Cui vero hcc credibil
videbitur, cum post paucos vss denuo redeat r. 719? Nihil
molesti in eo est, quod hoc brevi temporis praeterlapsu servis
imperaverit parare, quae nuptiis opus erant; id paucis verbis
perfungi potuit, at magnopere offendimur, sitam perfunctorie
atque celeriter re sacra fungeretur. Quando denique rediit
Aeschinus, qui 1. 899 iam domi est, a Sostrata? Conficitur
autem res eo, quod sponsi munus erat, non soceri deos precari,
ut nuptias faustarent.

Ne diutius in hac re morer, error Dziatzkonis ortus esse
videtur e nimis anxia interpretatione v. 940, uhi hoc unum
spectat Aeschinus, ut patri persuadeat, llccci non facit quomodo
hunc finem assequatur sive „veriloquio” sive mendaciis. Oum
optime nosset Micionis integritatem atque virtutem et sciret
quarn molestum ei esset, 31 aut ipse aut filius iidem promis· ,
sam frangeret, virtutes has in commodum suum vertit adules-
cens atque ita senem in sententiam suam perducere conatur.

 


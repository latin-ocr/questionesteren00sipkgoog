57

odio esse et desertum? Idem evincere conatus est Nencinius
e r. 986-88, dequibus supra p. 53 egi. Hoc tantum etiam
monere velim, parum recte agere Nenoinium, cum illos versus
modo laudat, qui vero sequuntur et eiusdem momenti sunt
atque priores (r. 989 sqq) omittit? Ex iis enim apparet
Demeam manus dare filiis neque pro auctoritate paterna atque
adeo imperio, ut antea consueverat, iubere, eos parce mode·
sieque vivere, sed rogare atque monere, ut sibi, viro maiori
natu atque experientia praedito, morem gerant atque obediant.
Quod denique ex Minionis verbis in ultimo fabulae versu
efficit 1), utrumque tratrem in sententia sua manere, non ei
assentior. Nam etiamsi demus Nencinio verba illa ad psaltriae
donationem unice pertinere, non sequitur inde recte Nencinium
coniecisse de Micionis mente. Nequaquam enim necesse est
Micionem, si paullo aliter iudicaret de illo: „adsentando indul-
gendo, largiendo'', longiore oratione fratrem refellere et, velut
apud iudices, pluribus ostendere, se modum semper tenuisse
in largiendo. Etenim si primo fortasse miratus esset, cum
Demeam v. esa-88 in se invehentem auscultaret, admiratio
prorsus tollebatur versibus sequentibus, quibus Aeschinum
adloquitur3 inde enim apparet eum quasi transfugere ad
Micionis vivendi rationem. Ne diutius in hac quaestione morer,
quae causa fuisset Micioni, cum videret fratrem errorem
agnovisse atque animum induxisse ut se corrigeret, cumipse
quoque sibi conscius esset, se quoque sortasse peccasse in
contrariam partem, in fabulae line demonstrare verba illa
exaggerata esse? Micio, quae eius erat prudentia, norat certe
. quam difficile esset viro, qui non tantum semper sibi consti·

——-—

1) Vide p. 143: „Nec Demea neo Micio triumphat, sed in sua
uterque sententia manet et silentium Micionis quo spectet e v. 977
(Mi. Istuc recte.) perspicitur. Fratrem laudat Micio, quod Ctesiphoni
psaltriam permittat: hoc unum curat, cetera nihili facit. Ergo neque
victus erat neque a consuetudine sua recesserat”.

 


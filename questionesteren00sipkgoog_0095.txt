78

ratione esso intelligenda arbitror, ut non tota gr. Andriae
scena prima paene iisdem verbis, quibus tota prima Perinthiac
scripta esse dicatur, sed haec nonnulla etiam habuerit, quae
Andriae soliloquio deessent; quae vero Perinthia et Andria
communia haberent, ea paene iisdem verbis exarata fuerint”.
Deinde ex eo, quod dixit scholiasta Andria pro Andriae in
scholio ad v. 10 effecit, „ambigue universeque locutum esse
Donatum, quia conscius esset, non totam primam Andriae
scenam toti scenae primae Perinthiae, sed aliqua tantum in
ea scena respondere, sicut etiam aliis Perinthiae partibus alias
Andriae respondisse subinde adfirmat sine loci demonstratione''.

Concedo Nencinio v. 1-19 afuisse cum ab Andria gr, tum
a Perinthia; non tamen adsentior v, 35-41 item poetae latino
tribuendos esse. Contendit enim haec Charini gratia praestructa
esse, ,siquidem Charinus non erat amicum Pamphilum ea
rogaturus quae in ll 2 audet, nisi obsequens adulescentis
ingenium probe nosset”. Huic argumento nihil tribuo; nam
Charinus diu tergiversatur atque dubitat, antequam amorem
suum fateri audeat. Tandem rogat Pamphilum, ut nuptias
si futurae sint, paullulum differat. Vide v. 329

Ch. saltem aliquot dies
Profer, dum proficiscar aliquo, ne videam.

Cui credibile videbitur Terentium ob rem tamlevem necessarium
duxisse, spectatorum animos tam diu ante praeparare?

Donati porro scholium ad l 1. 37 ,Talem esse Pamphilum
adiuvat argumentum fabulae simul et Charinum” a Nencinio
laudatum, ostendit versiculos hos universo fabulae argumento
declarando non minus inservire, quam Charini partibus

I 1. 40-41 denuo uni Terentio tribuit, quod ,matronae

orationi absoni sunt; contra serviliter iam inde a puero
educatus homo vibrari· fingitur liberale obsequium et adsen-
tationem ridicule consociare'’. Quidni haec verba Simonis
uxori apta esse possunt, si ironice dicta esse putantur?
Praecipuam vero differentiam inter Andriam gr. atquo

 


80

usitatam esse neque quicquam desiderari.’' of. eundem ad
v. 149. 790.

Quae ex Harpocrationis scholio effecit, speciosa sunt, sed
obiectionibus compluribus obnoxia. Quando hoc promissum
dedisset Simo? Viva etiam Chryside puella patrocinio non
indigebat3 mortua iam consuetudo eius cum Pamphilo continuo
patefiebat. Estne porro verisimile Pamphilum tarn incautum
fuisse, ut intercessione pro Glycerio suspicionem patris moveret?
Quae causa denique induxit Terentium, ut haec omitteret?

Non magis mihi probavit, quae in fine dixit. Quomodo
funeris narratione carere possumus? Omnino opus eratin
utraque fabula edocere spectatores, quare tam Simo, quam
socer iuturus Chremes bonam existimationem de Pamphili
indole amiserint. Quid eutem sibi velint verba ultimasubobs·
curum est. Quibus nota erant ,Glycerii amor’' et „Philumenae
sponsio?'’ Certe non spectatoribus Si Nencinio credimus,
haec ,suo quidque loco ab aliis personis tangi potuisse,”
sequitur in sequentibus quoque non ita raro Andriae exemplar
deseruisse Terentium, cuius rei vestigia nulla suppeditent in
Donati commentario.

Recte vero dicit p. 28: ,Summam orationis senis versibus
128-44 inclusae, in utraque graeca profecto fuisse et iisdem
paene verbis exaratam: cum enim simile utriusque esset
argumentum, debuit in utraque ratio significari, qua senex
filium explorare instituisset.” Quo magis mirari par est
Nencinium ea, quae praecedunt v. 128-144 quaeque non minus
necessarium erat audire spectatores ab Andria gr. abiudicasse.
In universum etiam contra suspiciones tales monendum est,
poetam non tantum praemittere prologum, ut iacta nude et
quam brevissime narret, sed etiam ut mores indolesquc
cognoscantur eorum, quos mox in scenam producturus est.

 


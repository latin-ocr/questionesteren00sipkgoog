88

in qua nihil desideraretur? Hoc Ihnius ita expedit, ut dissimilis
Andriae oratio et stilus poetae magis placuerit. Sedsi propter
aliquot tantum sententias figurasque orationis Ἀνδρία placuisset,
ushaista vero proptor argumentum, quis est quin sentiat Teren·
tium hanc non illam translaturum fuisse, ea vero condicione

ut quae maiore in 'Aviola locutionis luce niterent, sibi adscis-
ceret? At contrarium fecit, poeta: nam quae convenerunt in
A. ex P., non ex P. in A. transtulit. Conspirat cum eis quae
disputavimus Terentianus prologus, unde Ἀνδρίαν et Περινθίαν
tales fuisse discimus ut, qui utramvis recte nosset, ambas
nosset. Quid? Novissetne etiam Charini amorem i. e. alteram
fabulae partem (sio Don. ad ΙΙ. l. 1. ia iroo altero pars
ostenditur fabulae, de Charini amore dum loquitur), graeca
Andria sola perlecta, in qua pars illa non errat? Qui potuit
denique poeta dicere ambas nonita dissimili argumento esse,
si duplex in una, in altera simplex fuisset argumentum ?”

A prima fronte Nencinius videtur adversarios ad incitas
redegisse. Etenim si Perinthia ab Andria tantummodo differret
Charini Byrriaeque personis, praetermissis discrepantiis quibus·
dam levibus in sermone, quidni Perinthiam vertebat? Porro
si Perinthia haberet partos illas, num tam similis Andriae
dici potuit?

Videamus de argumento priore. Unde sibi sumpsit Nenoinius
orationis stilique discrepantiam tanturn sitam fuisse in senten·
tiis figurisque? An credibile cuiquam videtur fabulas duas
argumento paene easdem esse potuisse et tantummodo oratione
et stilo discrepuisse? Hoc nego; narn apud bonum poetam,
artis leges callentem, oratio et stilus curn argumento eonve-
niunt atque illi congrua sunt. Cum igitur oratio stilusque in
Perinthia aliter sese haberent quam in Andria gr„ necessario
inde sequitur res in utraque fabula diverse tractatas fuisse,
ἦθος denique discrepuisse. Qua de causa Nencinius mihi non
persuasit, 'Parentium Perinthiam versurum fuisse, si fabula
illa Charini Byrriaeque personas habuisset.

 

